---
---
06_Designprincip
=========================

I detta moment, kmom06, har vi fått i uppgift att välja ut ett antal olika webbplatser och studera dem utifrån aspekten designprinciper.  
Vi skall studera webbplatserna och försöka identifiera om de använder sig av några designprinciper man kan känna igen samt om man finner något annat tongivande för designen i deras webbplats.


Urval
-----------------------
Jag har för närvarande ett väldigt stort intresse för VR, virtual reality, och tyckte därför att det vore 
intressant att analysera tre av de största VR-aktörernas hemsidor, vilka då blev:  

* Oculus
* HTC Vive
* Playstation VR

Metod
-----------------------

Som bakgrundsmaterial för att definierade designprinciper och designelement för denna uppgift använde jag
mig av läsmaterial från kurssidan så som [Design Elements & Principles](https://www.canva.com/learn/design-elements-principles/) och [Wikipedia](https://en.wikipedia.org/wiki/Visual_design_elements_and_principles)
och Videomaterial på kurssidan samt föreläsningar av lärarna.  
För att ta skärmdumpar på hemsidorna har jag använt mig av [ShareX](https://getsharex.com/)

Resultat
-----------------------

### [Oculus](https://www.oculus.com/?locale=sv_SE)
[FIGURE src=img/oculusHome.jpg caption="*Skärmdump på Oculus webbplats*"]

#### Mål och syfte

När man besöker Oculus sida märker att de lägger mycket krut på att pusha deras senaste nyheter i form av en 
enorm flash-bild som tar upp största delen av skärmen och fullkomligt skriker "kolla hit, tryck på mig" och man 
måste nästan leta för att komma vidare därifrån. 
Lyckas man scrolla vidare så är det tydligt att sidans syfte är att informera på ett tydligt sätt att det finns
VR för alla, både när det gäller hårdvara och spel, till ett rimligt pris och det är hos Oculus du ska handla.  
Oculus är nog det företag som har flest VR-headsets som passar de flestas behov och de jobbar hårt för att alla 
ska ha möjligheten att uppleva riktig vr och det förmedlar deras webbplats bra.

#### Design och kännetecken
Oculus har en snygg och modern sida med stora högupplösta och välpolerade bilder som i mångt och mycket tar upp
hela webbplatsens innehåll. Dom använder en väldigt enkel färgpalett som i stort består av svart, grått, vitt
och lite små "fläckar" av blått.  
Jag får en lugn och seriös känsla när jag besöker sidan och deras produkter osar av kvalitet. Jag älskar känslan
av att få hem ett paket och känna och se hur dom verkligen har tänkt till när dom designar lådan där varan
ligger i, hur den ser ut, hur den känns att ta i, hur den luktar och hur den öppnas, man kan tycka att det är mindre
viktigt än själva produkten men det kan faktiskt höja helhetsintrycket ganska rejält och när jag besöker Oculus
hemsida känner jag mig ganska så säker på att om jag handlar från dom så kommer jag inte att bli besviken och då
har dom, enligt mitt tycke, lyckats bra med designen på deras webbplats.

#### Designprinciper

Linjer och kontrast har Oculus jobbat mycket med vilket man kan se i "Bild 1".  
Man använder nästan uteslutande mörkt text på en ljus bakgrund, eller tvärt om, och man delar upp sidan med partier
med en mörk bakgrund vilket får en effekt av linjer.  
Oculus har också en del animationer vilket ger lite rörelse och liv till sidan. De små bilderna nästan längst ner
i "Bild 1" tex är en slideshow och bilden på headsettet överst animeras in då man besöker sidan för att nämna några.
Webbplatsen följer samma designprinciper genom hela sidan och man känner igen sig vart man än befinner sig.  

[FIGURE src=img/oculusLines.png caption="*Bild 1. Linjer och kontrast*"]  



### [HTC Vive](https://www.vive.com/us/)
[FIGURE src=img/viveHome.png caption="*Bild 1. Skärmdump på HTC Vives webbplats*"]

#### Mål och syfte

Det första man ser på Vives hemsida är en slideshow med enorma flashbilder, de tar upp hela skärmen och gör reklam
för deras produkter. Den första bilden är på deras nyaste headset tillsammans med ett erbjudande om man köper just
den produkten vilket känns naturligt då man ju vill marknadsföra och sälja det senaste.  
Man vill också visa att det finns en bredd i deras produkter men till skillnad från Oculus så riktar man in sig till
en liten annan marknad, lite mer high end så som gamers och företag. 

#### Design och kännetecken
Vive Har en stilren och snygg sida med stort fokus på bilder. Stora höguplösta och knivskarpa bilder på deras produkter
finns överallt genom hela sidan och färgerna som de använder, svart, grå, vitt och blått är färger som man känner igen om man har följt HTC vive sedan tidigare och det tycker jag dom tar vara på i webbplatsen.  
Webbplatsen och dess design ger ett intryck av kvalitet och modernitet vilket passar bra för en sida som säljer
high-end produkter till ett ganska så dyrt pris, man får mest troligt det man förväntar sig.

#### Designprinciper

Några Designprinciper som Vive har använt sig av är linjer, kontrast, djup, rörelse och bilder.   
Vives webbplats har sidor som är väldigt mörka, se "Bild 2" men också sidor som är väldigt ljusa, se "Bild 1" och bara där kan man se hur de har jobbat med kontrast. I "Bild 2" kan man extremt tydligt se ett exempel på hög kontrast med
det klarvita mot det bäcksvarta. 
Man använder sig också av linjer för att tex i "Bild 1" separera en del av sidan i tre lodräta delar. I "Bild 1" kan
man också se att dom har använt sig av en liten skugga under de tre olika bilderna vilket gör att sidan får ett djup.  
Det finns också ganska många snygga effekter runt omkring i webbplatsen som ger rörelse och spänning till den.  
I stort följer sidan samma designprinciper men inte utan undantag, vissa sidor är extremt mörka medan andra är väldigt
ljusa och en del undersidor har häftiga effekter och animationer medan andra känns platta och livlösa, så på den fronten
hade dom kunnat göra lite bättre ifrån sig tycker jag.

[FIGURE src=img/viveLines.png caption="*Bild 1. Linjer och djup*"]
[FIGURE src=img/viveKontrast.png caption="*Bild 2. Kontrast*"]   




### [Playstation VR](https://www.playstation.com/en-us/explore/playstation-vr/)
[FIGURE src=img/psHome.png caption="*Bild 1. Skärmdump på Playstation VRs webbplats*"]

#### Mål och syfte

En stor Flashbild pryder deras första sida där man kan köpa deras produkter, scrollar man längre ner så ser man ännu
mer erbjudanden, "bundles" och spel i form av stora bilder och videos. Det är hur lätt som helst att klicka sig fram
för att köpa någon av deras produkter vilket måste vara deras mål och syfte.

#### Design och kännetecken
Playstation vänder sig till en lite yngre målgrupp än vad tex Oculus och HTC gör vilket också syns på deras webbplats,
den känns lite mer lättsam och har överlag ljusare och gladare färger även om de, som de andra, är rätt så sparsamma
med färgpaletten.  
Jag tycker att deras design tilltalar en lite yngre publik och eftersom det är till stor del deras målgrupp så har dom lyckats med designen av webbplatsen.

#### Designprinciper

Några Designprinciper som Playstation VR har använt sig av är Rymd/space, rörelse, gradients och bilder.  
I "Bild 2" kan man tydligt se ett exempel på rymd/space, bilden består stora delar av white space och den känns väldigt
luftig.  
Gradients är något som Playstation använder i deras hemsida och det är nåot som många känner igen med just Playstation, 
att dom går från en mörkare blå till en ljusare, se "Bild 1".  
Likt Oculus och HTC använder också Playstation animationer och effekter på ett flertal ställen i sidan vilket ger rörelse
och liv till den.  
Playstation VRs hemsida har en mycket enhetlig design rakt igenom och det känns aldrig som att man har hamnat någon annan
stans.

[FIGURE src=img/psRymd.png caption="*Bild 2. Rymd/Space*"]
 



Analys
-----------------------
Alla webbplatserna hade en stor sak gemensamt och det var att det tryckte hårt på att sälja sina produkter med stora, fina och högupplösta bilder. Samtliga sidor var fyllda till bredden med bilder vilket tydligt är ett medvetet val för
att locka fler köpare. De flesta som besöker någon av Oculus, HTC eller Playstations hemsidor är mer eller mindre tekniknördar skulle jag våga påstå, och vi (ja ... jag faller in i den kategorin) gillar att se på det vi ska köpa och 
det får gärna se häftigt och välbyggt ut. Under "häftigt" faller också animationer och effekter in vilket alla sidor också hade tagit vara på, ett företag som säljer roliga och häftiga produkter kan inte ha en platt tråkig hemsida och jag tror att de flesta användare förväntar sig något lite extra och skulle bli extremt besvikna om inte webbplatsen
levererade.  
Samtliga sidor hade jobbat bra med kontrasten för att få allt väldigt tydligt, ingen webbplatserna hade några stora
mängder text men det som fanns var alltid mycket läsbart.  
Jag tycker att det finns ett enhetligt tänk bland samtliga företag vad gäller design för att nå sin målgrupp och jag
anser att dom alla har gjort ett mycket bra jobb.


Referenser
-----------------------

* [Oculus](https://www.oculus.com/?locale=sv_SE)
* [HTC Vive](https://www.vive.com/us/)
* [Playstation VR](https://www.playstation.com/en-us/explore/playstation-vr/)
* [Design Elements & Principles](https://www.canva.com/learn/design-elements-principles/)
* [Wikipedia](https://en.wikipedia.org/wiki/Visual_design_elements_and_principles)
* [ShareX](https://getsharex.com/)

Övrigt
-----------------------

Jimmy Hortlund