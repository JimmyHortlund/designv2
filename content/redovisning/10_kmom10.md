---
---
Redovisning kmom10
=========================

#### Uppdrag 1: Analys aktuell webbplatsdesign  
När jag började analysdelen ville jag först veta vad som definierar en modern sida
och vilka rådande trender för webbdesign som gäller. Jag googlade helt enkelt 
"webbdesigntrender 2019" och fick fram en sida, [Webbdesigntrender 2019](https://flexra.se/blogg/webbdesigntrender-2019/), 
där man tog upp just det och på ett tydligt sätt hade punktat upp kriterierna med en
förklaring under. Jag tog då dessa punkter en efter en och såg om de på något sätt hade
implementerats i webbplatserna jag analyserade.  
När jag gjorde valet vilka hemsidor ja skulle ha med i min analys tog jag beslutet att
det skulle vara något som personligen intresserade mig för att lättare engagera mig i arbetet.
Valet föll på "Rymden" och NASA var ett självklart första val, sedan tog jag Japans och Rysslands
motsvarigheter som två och tre och körde igång min analys.

#### Uppdrag webbplats och tema

När jag skulle välja kund från de tre som presenterades för oss var första tanken att ta artisten, 
det ligger mig närmast hjärtat och känns som det mest naturliga valet för mig, men jag hejdade 
mig och tänkte att jag skulle utmana mig själv lite, gå utanför min "comfort zone" och välja något
som ligger långt ifrån hur jag själv är som person, och det är en "Kostymnisse", så valet blev
Ludviga Af Solstråle med kompanjoner.  
Känslan man skulle få när man besökte sidan skulle bla. vara, stilrent, uppställt, ordning och reda, 
intelligens, hi-tech. Jag googlade fram ett färghjul där man kunde se vilken kännsla en viss färg
kunde förmedla och utgick ifrån den när jag valde mina färger.  
Jag använde mig av ett tema som grund från tidigare moment i kursen vilket gjorde att jag kunde ticka
bort flera punkter på kravlistan på en gång, tex, responsivitet, footern med tre kolumner och dessutom
låg alla element prydligt uppradade efter en vertikal och horisontell layout precis som jag ville ha det.
Sedan var det bara att plocka bort lite länkar i navbaren som inte skulle vara där, göra ett nytt tema
och med hjälp av inspect element och CSS skapa hemsidan för vad som kom att bli världens största företag
inom analays-branschen.

#### Allmänt om projektet

Jag tycker att baskraven i projektet gick bra att genomföra och jag stötte inte på några väldiga problem.
Det var väl lite klurigt ibland hitta i ramverket och vaf jag skulle ändra för att kunna få till det som jag ville
speciellt då jag ligger väldigt mycket efter och redan har glömt en hel del, men det gick det också tillslut och jag
tycker nog att jag har fått till något som borde duga iallafall.  
Till en början då jag läste igenom informationen om projektet tolkade jag det som att man skulle analysera
tre nya sidor efter vad vi hade gjort i tidigare moment, alltså bla färg, bild, desig, laddningstider osv. 
och att vi skulle göra webbplatser till alla tre kunder.
Så var ju verkligen inte fallet, jag hade bara snabbt skummat igenom texten och blev orolig över hur mycket det var
och tänkte att kommer få sitta hur länge som helst med detta och hamna efter ännu mer, men så fort jag började läsa
igenom projektet lite mer noggrant stod det klart för mig att det inte alls var speciellt mycket att göra och att
man i uppdaget webbplats och tema fick använda det man har gjort i tidigare moment. Så där lättade faktiskt en stor
sten från min axlar och jag kunde påbörja mitt projekt med förhoppningar att det inte skulle ta allt för lång tid.  
Att klara baskraven var inte alls så svårt som jag först trodde och har man bara följt med i alla moment och gjort
det ordentligt så tror jag nog inte att någon har speciellt stora problem att klara av det.


#### Allmänt om kursen

Jag tycker att kursen har varit både bra och lite sådär, men det har nog mycket med mina förväntningar att göra om hur en
desigkurs ska se ut. Jag har sedan tidigare gått en kurs i webbdesign och trodde nog i mångt och mycket att kurserna
skulle likna varandra mer och blev lite förvånad då vi blev inkastade i ett ramverk som vi i tre kursmoment satt och
förskte lära oss och få att fungera. Jag kan absolut så här i efterhand se fördelen med ha ett ramverk och i nuläget 
hittar jag hyffsat bra i det, men där i början var det väldigt förvirrande och jag vet att många inkl. mig själv 
ifrågasatte om detta vekligen var desig. Sen i kmom04 och framåt så började vi faktiskt få lära oss om design och kursen 
blev mer som jag förväntade mig att den skulle ha varit hela tiden, men jag tror också att erat smeknamn "Design" är 
lite missledande och att kursens riktiga namn "Teknisk webbdesign och användbarhet" bättre beskriver vad kursen kommer 
att handla om.  
Men med det sagt så tycker jag att jag har fått lära mycket nya bra saker vad gäller desig men också fått en liten inblick
i ramverk och dess funktion och betydelse vilket har varit spännande och lärorikt. Nu när kursen är över och man kan refletera
lite hur det har varit och vad man har lärt sig så vill jag nog säga att jag känner mig jättenöjd, text och videomaterial har varit bra och ni lärare har också skött er mycket bra både i föreläsningarna och gitterchatten, så jag kan utan problem
rekommendera kursen till vänner/kollegor.  
7/10