---
---
Redovisning kmom05
=========================

Jag tyckte att det var rätt så intressant att testa laddningstiderna och att
använda PageSpeed Insights för att analysera webbplatserna och se hur väl webbplatserna
fungerar efter deras mått. Särskilt kul var det att få 100 poäng på min egna sida
som jag hade gjort, vilket gjorde mig lite stolt.  
Jag tycker att PageSpeed Insights är ett bra och användarvänligt verktyg som ganska
detaljerat och tydligt analyserar sidan och man kan se hur snabbt, eller långsamt, det tar för olika delar av den att ladda, samt att den ger förslag till åtgärder som man kan göra
för att förbättra webbplatsen.  
Även devtools och nätverk var ett intressant verktyg att jobba med, där kunde man väldigt
tydligt se information om laddningstid, storlek på sidan och antal resurser som laddas.  
Själva laddningstiden för de webbplatserna som jag utvärderade var väldigt lika, det
skiljde som mest bara 0,2s och alla höll sig under 1,3s vilket, vad jag förstår, är
väldigt bra.

CImage tillsammans med @desinax/figure tyckte jag till en början verkade onödigt
komplicerat och kändes lite "outdated", jag har alltid tänkt mig att bildbehandling
ska ske i "riktiga" bildverkyg så som Photoshop eller Gimp, men jag ändrade mig ganska
snabbt på den punkten när jag fick lov att arbeta med dom. Det var otroligt smidigt och
enkelt att behandla bilderna CImage och modulen med hjälp av instruktionssidan, man
behövde bara lägga till en orginalbild i koden sen använde man den för att beskära, ändra
storlek eller göra andra förändingar och slapp då i tex i Photoshop göra dessa behandlingar
till separata bildfiler som man sedan laddar in, mycket smidigt. Det enda som jag tyckte
var aningen klurigt var att beskära bilden så att man fick med precis det man ville ha, men
med mer övning skulle det nog inte vara ett problem.

Att behandla bilder för webben tycker jag kan vara lite svårt, det är mycket man måste
tänka på så som tex storlek, format och inte minst det faktum att man måste kolla så att bilden är fri att använda i det samanhanget. Fina bilder på en webbplats kan vara så viktigt
och är ofta en stor del av själv innehållet, men behandlar man dom inte rätt finns det ganska stor risk att sidan inte fungerar som den ska och i värsta fall pga av långa
laddningstider, lämnar användaren sidan i frustration.

Mitt TIL är att det finns bra och enkla verktyg som CImage för bildbehndling istället för tunga och komplicerade program så som Photoshop.
